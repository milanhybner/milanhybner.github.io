---
layout: page
title: Provozní řád školní tělocvičny obce Šestajovice
permalink: /rad-hala/
---

# Článek 1

Provozovatel: Obec Šestajovice, Husova 60, 250 92 Sestajovice, IČ 00240851.

Školní tělocvična obce Šestajovice slouží přednostně potřebám Základní školy Šestajovice, Mateřské školy Šestajovice, T.J. SOKOL Šestajovice a občanům obce Šestajovice, dále jiným osobám a organizacím.

# Článek 2

Všichni uživatelé jsou povinni řídit se tímto provozní řádem a požárními poplachovými směrnicemi.

# Článek 3

Vedoucí cvičení (učitel, trenér, cvičitel, vedoucí skupiny), dále každý vedoucí pořadatel podniku s přístupem veřejnosti, který přichází do tělocvičny, si při své první návštěvě pročte provozní řád a písemně potvrdí seznámení se s jeho obsahem. Seznam povede správce tělocvičny.

# Článek 4

Všichni uživatelé ručí za všechny škody, které v průběhu užívání způsobili, mimo škod vzniklých běžným opotřebením.

Vedoucí cvičení jsou povinni každou škodu na zařízení tělocvičny ihned nahlásit správci nebo, není-li správce přítomen, zapíší závadu do knihy závad. Zápis bude obsahovat stručný popis Škody, bude opatřen datem, podpisem vedoucího cvičení a podpisem svědka.

Mimo škod vzniklých běžným opotřebením jsou uživatelé povinni každou škodu finančně hradit, eventuelně sami uvést nejpozději do 14 dnů do původního stavu.

# Článek 5

Manipulace s vodou a plynem je povolena pouze správci, manipulace s elektrickým osvětlením je povolena pouze osobám k tomu určeným tzn. správci a cvičitelům.

# Článek 6

Ve všech prostorách tělocvičny je přísný zákaz kouření, požívání alkoholu a psychotropních látek.

# Článek 7

Všichni vedoucí cvičebních hodin a pořadatelé akcí za přítomnosti veřejnosti jsou povinni řídit se pokyny správce.

# Článek 8

Veškerá sportovní činnost se provozuje pouze na vlastní ploše tělocvičny. Pro všechny uživatele tělocvičny platí přísný zákaz sportování/cvičení v jiných prostorách, zejména v nářaďovně.

# Článek 9

Jednotlivým cvičebním skupinám, družstvu nebo jednotlivcům může být vstup do tělocvičny umožněn jen v přítomnosti předem nahlášených odpovědných vedoucích nebo jejich zástupců, a to ve stanovené dny a hodiny.

# Článek 10

Všichni vedoucí cvičebních hodin a pořadatelé jednotlivých sportovních akcí zodpovídají za dodržování úsporných energetických opatření.

# Článek 11

Při vstupu do budovy tělocvičny se řídíme těmito zásadami:

* cvičenci a sportovci vstupují do tělocvičny hlavním vchodem přes šatnu a tudy také tělocvičnu opouštějí
* před vstupem do budovy je povinností každého očistit si obuv, v zimním období odstranit sníh z oděvu a bot
* cvičenci a sportovci smí vstoupit do prostorů šatny a tělocvičny pouze za přítomnosti nahlášených odpovědných vedoucích cvičení, učitelů, cvičitelů nebo trenérů.
* na chodbách a šatnách tělocvičny je zakázáno uschovávat jízdní kola, kočárky ani jiné předměty
* do budovy je zakázán vstup se žvýkačkou
* je zakázáno odhazovat odpadky mimo místa k tomu určená
* je zakázáno přemisťování pevného i mobilního zařízení mimo stanovená místa bez asistence vedoucího či správce
* je zakázána manipulace s ostrými předměty
* je zakázán vstup podnapilým osobám a osobám pod vlivem jiných návykových látek
* je zakázán vstup se psy nebo jiným domácími zvířaty
* je zakázáno užívat tělocvičnu k jiným účelům než k tomu určeným

# Článek 12

Při vstupu do šaten a sprch se řídíme těmito zásadami:

* příchod do šaten musí probíhat spořádaně, pokud možno společně, podle rozvrhu schváleného vedením Zs, MŠ a TJ. SOKOL.
* čipy od tělocvičny má správce tělocvičny, vedení ZŠ a MS, členové T.J. SOKOL, kteří je obdrželi proti svému podpisu a nesou plnou zodpovědnost za jejich použití i případné zneužití. Ztrátu čipu každý z vlastníků neprodleně oznámí správci tělocvičny
* vedoucí cvičení zodpovídají za uloženi obuvi v botnících, dále za uspořádané uložení oděvů svých cvičenců
* používání sprch musí být zaměřeno na krátké nejnutnější osprchování s vyloučením svévolného plýtvání vodou nebo dokonce ničením zařízení sprch
* za vzniklé škody v šatnách a ve sprchách zodpovídají vedoucí cvičení

# Článek 13

Při vstupu do tělocvičny se řídíme těmito zásadami:

* vstup do tělocvičny je povolen pouze v cvičebním úboru, v čisté cvičební sálové obuvi, nikoli v té, ve které cvičenci vstupovali do šatny
* vedoucí cvičení zodpovídají za přezutí každého jedince do odpovídající obuvi (nepoškozující a neznečišťující podlahu)
* bez přezutí nesmí vedoucí cvičení pustit nikoho do tělocvičny
* v případě, že vedoucí cvičení zjistí, že přes veškeré nařízení je v tělocvičně někdo nepřezutý, vykáže ho ihned z tělocvičny
* namátkovou kontrolu přezouvání provádí správce tělocvičny

# Článek 14

Při používání nářadí z nářaďovny se řídíme těmito zásadami:

* v případě použití nářadí nebo náčiní uloženého v nářaďovně musí být proveden transport bez poškození podlahy
* nářadí nebo jiní zařízení se musí přenášet, dopravovat posunem je výslovně zakázáno
* za bezpečnou dopravu nářadí do tělocvičny a z tělocvičny nebo za vzniklou škodu v tělocvičné nebo nářaďovně zodpovídají vedoucí cvičení
* po skončení cvičení bude nářadí a náčiní vráceno na původní místo

# Článek 15

Při používání tělocvičny za účasti veřejnosti se řídí pořadatelé těmito zásadami:

* při podnicích za účasti veřejnosti (tj. turnaje, soutěže, akademie, výstavy atp), zodpovídají za dodržování provozního řádu vedoucí těchto akcí v plném rozsahu
* pořádající organizace zajišťuje pořadatelskou službu
* prostory tělocvičny včetně všech přilehlých prostor předá pořadatelům správce tělocvičny
* v případě zjištění závad sepíše správce s pořadatelem krátký protokol

# Článek 16

Přestupky při porušení zásad uvedených v Provozním řádu školní tělocvičny budou řešeny následovně: porušení zásad uvedených v provozním řádu bude mít za následek vydání zákazu porušiteli k užívání tělocvičny na dobu určitou, eventuelně na dobu trvalou. Rozhodnutí o zákazu používání tělocvičny provede Obecní úřad Šestajovice.

# Článek 17

Úklid tělocvičny

* zodpovídají cvičitelé: kontrola používaných prostor, WC a umyvadel (úklid odpadků po každém cvičení)

* zodpovídá správce tělocvičny: setření podlahy v tělocvičně, v nářaďovně (mininálně lx týdně), ve sprchách, na WC, v šatnách, na chodbách, desinfekce WC, umytí umyvadel a vynesení odpadků (minimálně lx denně). Úklid před hlavním vchodem a jeho okolí (dle potřeby s důrazem na bezpečnost v zimě).

V Šestajovicích dne 1.9.2015