---
layout: page
title: Tanečky a rytmika
permalink: /oddily/tanecky/
---

Nazdar všem sokolských tanečnicím a tanečníkům!

Vzhledem k tomu, že zítra jsou pololetní prázdniny a některé z nás spojí tento termín i s ojezdem na hory (na jarní prázdniny Prahy 6-10), dovoluji si zrušit rytmiku dne 8.2.2016. Následující týden, kdy má škola jarní prázdniny a bude zavřená se pokusím připravit alternativní program, o němž vás zpravím (napadly mě sáňky, bude-li na čem, poptám se po tělocvičně).

V každém případě jsem slibovala nějaké náhrady a dnešním sezením výboru T.J. tato představa dostala určitý rámec. Pravděpodobně (musím termín prověřit se správcem tělocvičny) dne 8.4.2017 bychom zorganizovali zábavné sportovní dopoledne a nahradili si všechno možné.

Děkuji Vám předem mnohokráte za pochopení a přeju vám všem příjemný zimní čas.

Se srdečným pozdravem a sokolským NAZDAR!

_Eva_

 ---

[Chci se přidat]({{ site.baseurl }}/clenstvi/){:.button .special}

Středa 17:15 – 18:00 v TV sále [ZŠ Šestajovice](https://www.google.cz/maps/place/Komensk%C3%A9ho+158,+250+92+%C5%A0estajovice/@50.110231,14.686489,14z/data=!4m5!3m4!1s0x470bf3725e982349:0x6d8e5edb7ec645b9!8m2!3d50.1120741!4d14.6827989?hl=cs), sraz před ZŠ v 17:00.

Oddíl je vhodný pro děti předškolního a mladšího školního věku, chlapce i děvčata, se zájmem a smyslem pro rytmus, zpěv a pohybovou estetiku. Snahou je probudit v dětech přirozený vztah k tanci a pohybu s hudbou, potlačení stydlivosti a vyjádření emocí pohybem.

Náplní jsou taneční a pohybové hry, hra na rytmické nástroje, seznámení se základy taneční průpravy, pohybová improvizace. Hodina začíná zahřátím, pohybovou rozcvičkou, pokračuje rytmickým procvičováním, jehož obtížnost se bude zvyšovat s rostoucími dovednostmi, hlavní část hodiny bude věnována nácviku různých tanečních prvků (folklorní, latinskoamerické, standardní) nebo nácviku různých choreografií dle obtížnosti. V záverečné fázi se seznámíme s rytmem, budeme používat rytmické nástroje a hledat a nalézat fráze, časování a další prvky potřebné ke zvládnutí pohybu i hudebního nástroje.

## Kontakt

[Poslat zprávu](#f){:.button .icon .fa-envelope}

![Eva Vaňková, vedoucí oddílu rodičů a dětí]({{ site.baseurl }}/images/vankova.jpg "Eva Vaňková, vedoucí oddílu rodičů a dětí"){:.image .fit}