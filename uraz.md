---
layout: page
title: Postup při úrazu v jednotě
permalink: /uraz/
---

Co dělat při úrazu v jednotě?
 
1. Postiženému poskytnout první pomoc, ošetření, popřípadě ho dopravit do zdravotnického zařízení nebo zavolat Zdravotnickou záchrannou službu (155, 112). Vzít s sebou průkaz zdravotní pojišťovny.

2. Oznámit úraz rodičům nebo rodině postiženého. Úraz se též ohlásí zdravotníkovi jednoty (nacelnice@sokolsestajovice.cz), který postiženému vydá [formulář pro pojišťovnu](http://www.sokol.cz/sokol/zdk/files/Formular_-_oznameni_urazu.pdf)
 
3. Pojištěný, popřípadě jeho zákonný zástupce, musí řádně vyplnit tiskopis pojišťovny (t. č. Oznámení úrazu), který dá potvrdit lékaři.

4. Do originálu vepsat číslo pojistné smlouvy, t. č.ČPP, číslo pojistné smlouvy: 0013949225

5. Doplnit jména svědků úrazu (včetně adresy), kdo případ vyšetřoval (včetně adresy). Oznámení úrazu nechat potvrdit příslušnou organizační jednotkou ČOS (razítko TJ).

6. Vyplněný tiskopis zaslat na adresu uvedenou na tiskopise.

7. Úraz a provedená opatření zaznamenat do Knihy úrazů, která je vedena v každé tělocvičné jednotě.
 
Do knihy úrazů se zapisují tyto údaje:

* pořadové číslo úrazu,
* jméno, popřípadě jména, příjmení a datum narození zraněného,
* druh zranění a zraněná část těla,
* popis události, při které k úrazu došlo,
* údaje o datu a místě události,
* zda a kým byl úraz ošetřen,
* jména svědků úrazu,
* podpis toho, kdo provedl zápis 
