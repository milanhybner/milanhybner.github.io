---
title: Velká cena Brna 
excerpt: Dne 7.listopadu se konala letos poslední Velká cena ve šplhu na laně, před prosincovým mistrovstvím ČR.
---

_Oddíl šplhu_

Dne 7.listopadu se konala letos poslední Velká cena ve šplhu na laně, před prosincovým mistrovstvím ČR. Akci pořádal Sokol Brno I na Brněnském výstavišti v rámci výstavy Sport Life. V kategorii seniorů se jí zúčastnil i náš zástupce br. Lubomír Jokel.

Otázka: Jak se ti závod povedl?

Br. Lubomír: Na závod jsem jel s předsevzetím, že budu šplhat v čase kolem 12 sekund. Hned 1. pokus se mi ale moc nevydařil. V důsledku světla, které bylo nad lanem, jsem pořádně neviděl čidlo a udělal jsem jeden sáh navíc.

Otázka: A jaký byl tedy tvůj nejlepší čas?

Br. Lubomír: Hned ten v 1. Pokusu, kdy jsem dosáhl čas 12,56 s.  Ten sáh navíc mě asi stál 1. místo, protože borec na 1. místě měl čas 12,24 s a pokud bych dohmátl dříve, tak si troufám říci, že bych měl čas pod 12 sekund. Takže jsem nakonec obsadil 2. místo,  se kterým jsem nakonec spokojený.

Otázka: A další pokusy?

Br. Lubomír: 2. pokus byl za 12,86 s a třetí už lehce nad 13 s. Podepsala se na mě únava z běžeckého závodu, který jsem ten den absolvoval v Praze ve Stromovce.

Otázka: A celkové dojmy ze závodu?

Br. Lubomír: Závod po organizační stránce byl povedený. Byl součástí sportovní výstavy Sport life v hale na výstavišti. Také závodníků se zde sešlo dost a někteří ukázali, že jsou v dobré formě před prosincovým mistrovstvím ČR. Tímto bych rád pozval všechny příznivce sportu, aby se přišli podívat 12. prosince do OC Harfa, kde se výše zmíněné M ČR bude konat. 

![](/images/2015-11-07-splh.jpg){:.image .fit}
