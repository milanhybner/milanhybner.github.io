---
title: Jenštejnská pětka 2015 
excerpt: Druhý ročník Jenštejské pětky se konal 30.5. Kromě běhů zde probíhal i bohatý doprovodný program plný zábavy. Startéry byli starosta a místostarostka Jenštejna, ale i hejtman Středočeského kraje. K vidění byli i známé osobnosti, konkrétně na start hlavní kategorie se postavili sportovní zprávaři ČT Žaneta Peřinová nebo Vojtěch Bernadský.
---

_Běžecký oddíl_

Druhý ročník Jenštejské pětky se konal 30.5. Kromě běhů zde probíhal i bohatý doprovodný program plný zábavy. Startéry byli starosta a místostarostka Jenštejna, ale i hejtman Středočeského kraje. K vidění byli i známé osobnosti, konkrétně na start hlavní kategorie se postavili sportovní zprávaři ČT Žaneta Peřinová nebo Vojtěch Bernadský. V kategorii mladší žáci (500 m) náš oddíl reprezentovali ses. Sylva Hanáková (25. místo, 2:23) a těsně za ní doběhnuvší br. Ondřej Čejka. Za starší žáky (1 km) běžel br. Samuel Menclík (14. místo, 4:26). Na hlavní pětikilometrové trati se 76ti startujícími reprezentovali br. Lubomír Jokel (13. místo, 22:08) a br. Tomáš Dvořák (29 místo, 23:17). Mimo pořadí absolvovali hlavní trať také ses. Hana Otáhalová a br. Jakub Otáhal. Největší ovace u fanoušků vzbudil náš poslední reprezentant jorkšír Mathew. Ten startoval v kategorii běh se psy o délce 1 km se svým páníčkem br. Tomášem. Ač byl Mathew na startovní čáře nejmenší účastník (2,5 kg), porazil i soupeře z řad retrívrů a dalších několikanásobně větších ras a mezi 11ti hafany vybojoval v čase 4:19 pěkné 6. místo, za což v cíli od diváků získal zasloužené ovace.

![2015-01-11-jenstejnska-petka.jpg](/images/2015-01-11-jenstejnska-petka.jpg){:.i .fit}

