---
title: Pietní akce – manželé Staří
excerpt: Vzpomínková akce uplynutí 75 let od umučení manželů Marii a Jaroslava Staré ze Šestajovic – podporovatele skupiny Anthropoid
---
_Aktualizováno 9. srpna 2017_

T. J. Sokol Šestajovice, ZŠ Šestajovice, Obec Šestajovice, Československá obec legionářská a
Rota Nazdar vás srdečně zvou na vzpomínkovou akci věnovanou manželům Marii a Jaroslavu Starým,
občanům Šestajovic, kteří byli zatčeni v souvislosti s podporu poskytovanou československým
výsadkářům vysazeným na území tehdejšího protektorátu, zejména operační skupině Anthropoid,
která provedla dne 27.05.1942, ozbrojený útok na zastupujícího říšského protektora Reinharda
Heydricha. Oba dva byli za tuto svoji pomoc popraveni v nacistickém koncentračním táboře
Mauthausen 24.10.1942. Vzpomeňme na příběh obyčejného lidství, naplnění přísahy československé
republice a sokolského odkazu.

Akce se uskuteční dne 24.09.2017 v budově Základní školy Šestajovice, Komenského 158
s tímto programem:

09:00 – Slavnostní zahájení starostou obce a šestajovické sokolské jednoty,

09:30 – Představení informačních panelů k výročí operace Anthropoid,

10:00 – Příběh manželů Starých – vyprávění historikem PhDr. Jaroslavem Čvančarou,

10:45 – Předání štafetového kolíku poslům,

11:00 – Ukázka operačního materiálu - Rota Nazdar,

12:30 – Sokol v druhém odboji,

13:15 – Vzpomínky na manžele Staré a beseda s pamětníky a návštěvníky
