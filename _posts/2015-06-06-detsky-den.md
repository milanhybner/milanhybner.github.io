---
title: Dětský den 2015
excerpt: Naši sokolové pomáhali při organizaci letošního dětského dne.
---


Naši sokolové pomáhali při organizaci letošního dětského dne.

Letos se Dětský den konal v sobotu 6.6.2015. I přesto, že se teplota vzduchu pohybovala kolem 30°C, nenechala se tímto teplem odradit bezmála stovka dětí, které si přišly se svými rodiči užít pěkné odpoledne na fotbalové hřiště, kde se akce konala. Na děti zde čekaly zábavné úkoly, jako např. běh v holinkách, střílení ze vzduchovky, stříkání vody z proudnice na plechovky, prolézání mezi provazy, chůze na chůdách, hod šipkami a mnoho dalšího. Dětem se také velmi líbilo malování na obličej. Vyzkoušet si také mohly střelbu na cíl z paintballové pistole. Za splnění úkolů děti dostaly odměnu v podobě grilovaného buřtíku, tatranky a limonády. Sladké odměny dostávaly ale již během plnění disciplín.

Překvapení pro děti připravili šestajovičtí hasiči. Ti na asfaltovém plácku u hřiště udělali velkou hromadu pěny, která se doslova během několika vteřin zaplnila vískajícími dětmi (a nejen dětmi J). Na řadu pak přišla sprška v podobě proudu vody stříkaného z hasičského vozu do vzduchu. V padající vodě se děti nejen opláchly od pěny, ale především se parném dni pěkně zchladily.
 
