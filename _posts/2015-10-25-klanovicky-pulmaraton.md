---
title: Klánovický půlmaraton 
excerpt: Za příjemného počasí se v neděli 25.10. konal první ročník Klánovického půlmaratonu.
---

_Běžecký oddíl_

Za příjemného počasí se v neděli 25.10. konal první ročník Klánovického půlmaratonu. Hlavního závodu, kde startovalo celkem 424 běžců, se zúčastnili dva naši členové. Zkušený br. Petr Veselý i přes silné křeče obsadil skvělé 12. místo ve své kategorii (celkově 102.) s časem 1:39:54. Naopak poprvé v životě se na 21,1 km dlouhou trať vydal br. Martin Šubert. A vedl si dobře, málem se mu podařilo pokořit hranici dvou hodin (2:00:45).

V kategorii canicross dosáhla pěkného výsledku ses. Helena Bayerová, která se spolu se psem Aikem probojovala na 6. místo v kategorii, celkově pak na 20. místo mezi 46. účastníky.

V dětských kategoriích jsme měli po jednom zástupci. Na trati 400 m si velmi dobře vedl br. Ondřej Dufek, který obsadil mezi chlapci 4. místo. Na trati 1 km urputně bojovala ses. Kačka Šubertová a na 2 km br. Matěj Šubert.

 
![](/images/2015-10-25-klanovice-1.jpg){:.image .fit}

![](/images/2015-10-25-klanovice-2.jpg){:.image .fit}

