---
title: PŘEDSTAVENÍ ODDÍLU FLORBAL
excerpt: >-
  Florbal v současné době patří mezi velmi vyhledávaná sportovní odvětví a ani
  Sokol nemůže být pozadu za poptávkou.
nazevurl: PŘEDSTAVENÍ-ODDÍLU-FLORBAL
date: 2018-01-01T18:10:40.000Z
---
![null](/images/2015-01-04-kbelska-desitka.jpg)

Florbal v současné době patří mezi velmi vyhledávaná sportovní odvětví a ani Sokol nemůže být pozadu za poptávkou. V současné době i v Sokole patří k nejžádanějším.

Oproti minulému roku proběhlo v Šestajovickém florbale pár změn. Zvýšil se počet dětí a aktuálně máme zhruba 80 dětí, které trénují ve 4 věkových a výkonnostních kategoriích. Rozšířili jsme pole působnosti pod Českou florbalovou unií. Minulý rok jsme hráli ligu v jedné kategorii, letos už ve třech – liga elévů, mladších žáků a liga dorostenců.

Úvodní turnaje se sice moc nevyvedly, ale začátky takové jsou. Naši borci se ale nezalekli a v následujících turnajích začali vyhrávat a získávat první úspěchy.

ELÉVOVÉ, tým složený převážně z nováčků, sice nenavázal na vítězné tažení loňských elévů, ale i tak se dokázali rychle adaptovat a stabilizovat svou pozici v lize. Důležité je, že si děti zahrají a jak se říká: „Zápasem se člověk naučí nejvíce“. No a podle slov trenérů se hráči doopravdy zápas od zápasu zlepšují. Hrají zde nejčastěji hráči ročníků 2009 – 2011.

MLADŠÍ ŽÁCI si museli zvyknout na rozdílné podmínky oproti minulému roku. Rychle ale ukázali svou zkušenost a povedlo se jim postoupit do vyššího soutěžního koše, kde je budou čekat náročnější soupeři jako Kanonýři Kladno nebo Florbal Benešov. My ale věříme, že se jich nezaleknou a budou nadále prodlužovat svou vítěznou šňůru. V této kategorii nejčastěji hrají hráči ročníků 2006 – 2007 a pomáhají jim elévové ročníků 2008.

DOROST si také připisuje premiérovou účast v lize pod Českou florbalovou unií. Stejně jako u ostatních kategorií pro ně byl první turnaj jakousi “fackou“. Dokázali se ale zvednout a premiérová výhra nad týmem z Mladé

Boleslavi je v tabulce posunula o jednu příčku výš.V budoucnu je čekají velmi atraktivní soupeři, jako Tatran Střešovice nebo FBŠ Bohemians.V této kategorii máme hráče ročníků 2002 – 2005.

Zveme všechny sportovní příznivce a fanoušky na domácí turnaje našich borců konané v Šestajovické hale: 12.1. (elévové), 19.1. (mladší žáci), 7.4. (elévové).

Budeme se na vás těšit!



\| nadpis 1 | nadpis 2 |

\|----------|----------|

\| řádek 1  | ...      |
