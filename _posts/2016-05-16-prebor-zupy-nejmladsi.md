---
title: Přebor župy nejmladšího žactva
excerpt: Soutěž sokolské všestrannosti pro nejmladší žactvo (předškoláci) – Přebor župy Barákovy. Lysá nad Labem, 7. 5. 2016.
---

Dva naši cvičenci se zúčastnili soutěže sokolské všestrannosti pro nejmladší žactvo – přeboru župy Barákovy, která se konala v Lysé nad Labem dne 7. 5. 2016.

Soutěžilo se v disciplínách

* gymnastika
* běh na 40 m
* skok do dálky
* hod míčkem

|  Příjmení  |   Jméno    |   T. J. Sokol   | gymnastika |  běh  |  skok  |   hod   | pořadí |
|------------|------------|-----------------|------------|-------|--------|---------|--------|
| Luňák      | David      | Nehvizdy        | 27 bodů    | 8,5 s | 130 cm | 15,50 m | 1      |
| **Leeb**   | **Oliver** | **Šestajovice** | 26 bodů    | 9,0 s | 119 cm | 6,30 m  | 2      |
| Březina    | Vít        | Lysá nad Labem  | 25 bodů    | 9,8 s | 105 cm | 6,00 m  | 3-4    |
| **Otáhal** | **Jáchym** | **Šestajovice** | 21 bodů    | 9,9 s | 119 cm | 12,00 m | 3-4    |


---

_Článek od Jaroslava Denemarka, starosty Sokola Lysá nad Labem_

Letos jsme se poprvé rozhodli umožnit i těm nejmladším 4 – 6 roků, aby změřili své síly v této soutěži. Soustředili jsme se pouze na základní gymnastiku a atletiku. Gymnastická řada zahrnovala kotoul napřed, výskok na bednu do kleku, seskok a přechod lavičky s váhou uprostřed. Atletické disciplíny byli – běh na 40 metrů, skok do dálky z místa a hod tenisovým míčkem. Pořadatelství se ujala sokolská jednota z Lysé nad Labem. Kromě této jednoty, přijely také skupiny z Kralup, Šestajovic a Nehvizd.

Na start se postavilo celkem 29 závodníků. Děvčata byla rozdělena do tří družstev – 4 letá (berušky), 5 letá (kočičky) a 6 letá (žabky). Kluků bylo méně, tak závodili pod znakem dravého sokola. Na dětech bylo vidět, že závodí poprvé, hlavně v gymnastice a tak místy ukápla i slzička. Po skončení klání v sokolovně jsme se přemístili na nový stadion u školy J.A.Komenského. Do atletických disciplín už všichni nastupovali s odhodláním podat co nejlepší výkony. A protože nám počasí velmi přálo, všichni byli spokojeni. Ti na stupních vítězů získali diplom, medaili (kterou později snědli) a drobný dárek. Ostatní, aby jim to nebylo líto, krásné omalovánky. Závody se skutečně vydařily a hlavně děti si to užily. Za to je třeba poděkovat nejen pořadatelům a rozhodčím z Lysé, ale také z ostatních jednot včetně širokého doprovodu rodičů.

Ještě vítězové jednotlivých kategorií:

Žákyně ročník 2012  
Silvie Procházková, Lysá nad Labem

Žákyně ročník 2011  
Nina Dvorská, Kralupy

Žákyně ročník 2010  
Zoe Janočková, Kralupy

Žáci ročník 2012  
Jáchym Malich a Jakub Čermák, oba Lysá nad Labem

Žáci ročník 2011  
Vilém Chudoba, Lysá nad Labem

Žáci ročník 2010  
David Luňák, Nehvizdy
  