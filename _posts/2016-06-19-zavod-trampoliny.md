---
title: Závod pro trampolínisty
excerpt: Závod ve skocích na trampolíně pro skokany všech úrovní – 19. června v Tyršově domě
---

Pavlína Saudková z [Trampolín Praha](www.trampolinypraha.cz) nás pozvala na závod: 

>_Je to závod pro všechny, kdo skáčou, hlavně děti, aby mohly ukázat rodičum,  co se za pololetí naučili. Závod provází zpravidla přátelská atmosféra. Je to příležitost, jak se ukázat a nechat si  ohodnotit svůj výkon._ 

## Letní Bublanina – Oddílový závod pro všechny skokany

Stejně jako každý rok, tak i tento bychom Vás rádi pozvali na náš letní oddílový závod „bublanina“, který je určen pro skokany, všech věkových kategorií i úrovní. Bublanina se bude konat v neděli 19. června 2016 od 10 hod. dopoledne.

Nenechte se mýlit. Rozhodčí nehodnotí pouze obtížnost a provedení sestavy, nicméně hraje velmi důležitou roli i originální oblečení a nápadistost závodníků.

Letní závod Bublanina není jen o sportovních výkonech a setkání skokanů, kteří se třeba v týdnu ani nepotkají, ale také o kulinářském umění skokanů či jejich rodičů, a to ve formě bublaniny či jiného desertu.

Startovné je jako obvykle 50 Kč. Kdo přinese bublaninu, startovné se ho netýká.

Propozice a časový rozpis dodáme v nejbližší době.

Doufáme, že se letos sejdeme ve stejně hojném počtu! 


Pozn.: Skáčeš alespoň občas? Pak by ses měl-a zúčastnit právě tohoto závodu. Více informací [na našich webových stránkách](http://www.trampolinypraha.cz/letni-bublanina-4-2.html), u trenérů nebo v kanceláři Stoleček.

---

Přihlašujte se Milanu Hybnerovi na tréninku, e-mailem na [nacelnik@sokolsestajovice.cz](mailto:nacelnik@sokolsestajovice.cz) nebo [kontaktním formulářem níže](#f).
