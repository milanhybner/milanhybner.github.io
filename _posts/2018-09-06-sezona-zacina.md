---
title: Pro florbal začíná sezona dnes
excerpt: >-
  Právě dnes oficiálně začínáme již třetí sezonu v Šestajovicích. Prvním
  setkáním hráčů bude dnešní trénink v Šestajovické hale. Co nás v nové sezoně
  čeká?
nazevurl: sezona-zacina
date: 2018-09-06T11:43:19.387Z
---
Oproti loňské sezoně se letos účastníme ligy elévů 3+1, ligy mladších žáků 5+1 a 3. ligy dorostenců PH+SČ. Krom ligy dorostenců se jedná o košové soutěže.

Již 15. září jdou do akce MLADŠÍ ŽÁCI. Úspěšný tým z minulé sezony jako nováček soutěže začíná hluboko v 13. koši, kde se střetne s Olympem, Mladou Boleslaví a Dobříší. Premiéru si odbyde v domácí hale, kde se během sezony představí ještě dvakrát.

Hned 16. září zažijí premiéru v soutěži DOROSTENCI, kteří vyzvou Říčany a Spartu a hned z počátku těžké skupiny budou chtít získat důležité body.

Týden poté začíná sezona i ELÉVŮM. Tým složený kompletně z nováčků, podpořený hráči r. 2008, bude obhajovat účast ve 4. koši, kam se starší kluci probojovali v minulém roce.

Pro aktuální informace sledujte náš tým v [aplikaci Český florbal](https://play.google.com/store/apps/details?id=cz.tmobile.florbal).

V trenérském týmu dochází ke změnám, současný trenérský tým doplní Vráťa Pospíšil a Franta Kuchař.

V prosinci vypukne Mistrovství světa ve florbale, které se po několika letech koná opět v ČR.

Těšíme se na všechny nové i stávající hráče a věříme, že tato sezona bude alespoň tak úspěšná, jako ta minulá.

Váš trenérský tým
