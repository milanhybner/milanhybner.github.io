---
title: Bezpečnost věcí ve sportovní hale
excerpt: Ukládejte věci do skříněk. Vzhledem k tomu, že v průběhu cvičebních hodin není většinou zabezpečen vstup do haly ...
---

Vážení rodiče a členové, máme pro Vás bezpečnostní upozornění. Vzhledem k tomu, že v průběhu cvičebních hodin není většinou zabezpečen vstup do haly, doporučujeme věci ukládat do skříněk v šatnách a zamykat. K uzamčení je třeba záloha 10 Kč - desetikoruna, která se vhodí do mechanismu zámku a umožní jeho zamčení. Klíč doporučujeme dát do kapsy, případně na viditelné místo uvnitř  tělocvičny. Připevnění na zápěstí vzhledem k možnosti zranění klíčem při cvičení nedoporučujeme.

Hala je během cvičení otevřená z toho důvodu, aby cvičenci, kteří přijdou o něco dříve nebo později, případně rodiče, kteří na ně čekají, nemuseli čekat venku (to především teď v zimě.)

Pan správce není vrátný (jak nám sám často připomíná :-) ) a není schopen zajišťovat bezpečnost věcí v prostorách šaten.

Do haly je navíc další, většinou otevřený vchod z areálu mateřské školy, odkud lze do haly a do šaten snadno nepozorovaně vniknout.

Další alternativy zabezpečení vstupu do haly se nám nepodařilo a v nejbližší době nejspíš nepodaří dojednat, doporučujeme tedy cenné věci s sebou nebrat a ty ostatní zamykat do skříněk. 

Děkujeme za pochopení,

za T.J. Sokol Šestajovice

Milan Hybner, náčelník