---
title: Vánoční svátky nejsou pouze o lenošení 
excerpt: Čas vánoční většině z nás evokuje odpočinek, dobré jídlo a pohádkový marathon. Pro zaměstnané sportovce, kteří nemají v průběhu roku příliš prostoru pro pohybové aktivity je to čas, který mohou trávit sportem.
---

Čas vánoční většině z nás evokuje odpočinek, dobré jídlo a pohádkový marathon. Pro zaměstnané sportovce, kteří nemají v průběhu roku příliš prostoru pro pohybové aktivity je to čas, který mohou trávit sportem. A jelikož zimním sportům počasí příliš nepřeje je tu oblíbený a všem dostupný běh. Každoročně se účastní šestajovičtí běžci vánočních běhů v seriálu kadaňské vytrvalecké ligy a není tomu jinak ani letos. Štěpánský běh 26.12.(10 km) a vytrvalostní přespolní běh (6km) 28.12.absolvoval úspěšně br. Jakub Otáhal. Tyto závody patří k těm, kterých se již od svých dětských let pravidelně účastní. V letech závodní běžecké aktivity se v krajské běžecké konkurenci umisťoval na předních pozicích a nejednou na prvním místě. Nyní se běhu věnuje rekreačně. Běh je pro něj psychickým i fyzickým ventilem formou dobití baterií a celoživotní vášní.

[2015-01-07-vanocni-svatky.jpg](/images/2015-01-07-vanocni-svatky.jpg){:.image .fit}