---
layout: page
title: Provozní řád veřejných dětských hřišť a pískovišť
permalink: /rad-balkan/
---

1. Používání zařízení dětského hřiště a pískoviště nad rámec běžného užívání, přičemž běžným užíváním se rozumí takové užívání, které je pro herní prvek dané, je zakázáno a provozovatel neručí za případné následky tohoto nesprávného a zakázaného užívání.

2. V celém prostoru dětského hřiště a pískoviště je zakázáno:

- kouření
- konzumace alkoholu a užívání omamných látek
- manipulace s otevřeným ohněm
- přinášet na dětské hřiště střelné zbraně, výbušniny, jedovaté látky, chemikálie a jiné předměty ohrožující zdraví a bezpečnost a jakýmkoli způsobem s nimi manipulovat
- vstup se psy a jinými zvířaty
- jízda na kole přes pískoviště a další povrchy hřišť (trávníky, oblázkové apod.)
- vjezd motorovými vozidly s výjimkou obsluhy
- poškozovat zařízení a vybavení dětského hřiště a zeleň, pokud je součástí dětského hřiště
- znečišťovat dětské hřiště a zeleň, pokud je součástí dětského hřiště.

3. Dospělá osoba je povinna předtím, než se dítě dostane do kontaktu s herními prvky a pískovištěm, toto zařízení překontrolovat, je-li z hlediska bezpečnosti hrajících si dětí v pořádku. V případě zjištění, že je stavem dětského hřiště a pískovitě ohrožena bezpečnost dětí, nesmí dospělá osoba připustit, aby je dítě používalo.

4. Vstup na dětské hřiště je zakázán:

- pokud je herní zařízení nebo vybavení hřiště kluzké nebo je jeho povrch namrzlý nebo na něm zjistíte závadu
- pokud se v pískovišti nachází předměty, které by mohly ohrozit zdraví
- v horkém počasí může být povrch herních zařízení rozpálen na teplotu, při níž hrozí vznik popálenin při doteku.

Dohlížející dospělá osoba je povinna teplotu zařízení předem překontrolovat a případně vstup dítěti zakázat

- pokud jsou dětské hřiště a pískoviště, herní prvky a vybavení poškozeny či ve stavu, který brání jejich užívání, je případný vstup na vlastní nebezpečí uživatele.

5. Pobyt na dětském hřišti a pískovišti je na vlastní nebezpečí uživatele, za děti ručí rodiče, odpovědný zástupce či jiná dospělá osoba.

6. Dětem mladším 6 let je vstup na dětské hřiště a pískoviště a užívání herních prvků a vybavení dětského hřiště povoleno jen v doprovodu a pod trvalým dozorem rodičů, odpovědné osoby či jiné dospělé osoby.

7. Uživatelé dětského hřiště a pískoviště jsou povinni řídit se ustanoveními provozního řádu, dodržovat pravidla
slušného chování a dbát na pořádek, čistotu a bezpečnost.

8. Z užívání dětského hřiště a pískoviště jsou vyloučeny osoby, které nerespektují pokyny provozního řádu, ohrožují zdraví, bezpečnost, pořádek, čistotu, osoby podnapilé a pod vlivem omamných a návykových látek.

9. Za úmyslné poškození dětského hřiště a pískoviště dítětem nebo škodu vzniklou nerespektováním provozního řádu nese odpovědnost v plné výši dohlížející dospělá osoba.

10. Provozovatel neručí na dětském hřišti a pískovišti za případnou ztrátu předmětů ve vlastnictví uživatele.

11. Zimní údržba chodníků a zpevněných ploch, které jsou součástí dětských hřišť není prováděna. Vstup v tomto období je na vlastní nebezpečí.

Obecní policie Šestajovice: tel. 725 378 590, 591

Provozovatel: Obecní úřad Šestajovice, Husova 60, Šestajovice

Převzato z http://www.sestajovice.cz/?action=get_file&id=e5d67232b8d3c3ed