---
layout: default
title: Členství
permalink: /clenstvi/
---

Členství v Sokole má mnoho výhod. Kromě té nejběžnější – možnosti stát se členem oddílu a účastnit se pravidelných cvičení a tréninků – jsou to např.:

* Sleva na vstup do [bazénu v Tyršově domě](http://www.sokol.eu/obsah/5430/plavecky-bazen) na Malé Straně v Praze
* Sleva na [vzdělávací akce Ústřední školy ČOS](http://www.sokol.eu/obsah/234/seminare-a-skoleni)
* Sleva na ubytování v [Hostelu Sokol](http://www.sokol.eu/obsah/5391/hostel-sokol)
* Slevy na další akce pořádané tělocvičnými jednotami po celé ČR
* Možnost hostovat (zaregistrovat se) v jakékoli z 1000 jednot po celé ČR bez nutnosti platit znovu členský příspěvek (po odsouhlasení výborem jednoty)

Navíc [některé zdravotní pojišťovny svým klientům na sportovní aktivity přispívají](https://www.sokol.cz/sokol/index.php?action=zobrazdokument&typdok=1&iddok=3461).

## Jak se stát členem Sokola

1. [**Vyplňte přihlášku pro mládež**](http://sokol.eu/priloha/33853/prihlaska-mladez.docx) nebo [**pro dospělé**](http://sokol.eu/priloha/33854/prihlaska-dospeli.docx) (podle toho, jestli přihlašujete dítě a nebo sebe) a [**souhlas se zpracováním osobních údajů**](http://sokol.eu/priloha/33850/formular-cos-souhlas-clena.docx) – přihlášky jsou také k vyzvednutí u cvičitelů/trenérů,
2. na e-mail uvedený v přihlášce je automaticky odeslán PDF dokument předvyplněný údaji z přihlášky; dokument zkontrolujte, vytiskněte, podepište a přineste Vašemu cvičiteli,
3. uhraďte převodem na účet příspěvky podle pokynů v článku [platby příspěků - září až leden]({{relative}}/2018/09/01/platby.html)

**Poznámky**

* U oddílu florbalu v případě, že budete hrát soutěže pořádané _Českým florbalem_, jsou třeba další dva dokumenty – více na [stránkách oddílu florbalu]({{relative}}/oddily/florbal/)
* Pokud se hlásíte do více oddílů, přihlášku vyplňte jen jednou a do přihlášky připište druhý oddíl.
* Pokud už jste členy jednoho oddílu a hlásíte se do dalšího a přihlášku už jste odevzdávali, přihlášku už znovu nevyplňujte. Stačí domluvit členství v novém oddíle s jeho vedoucím a uhradit oddílový příspěvek.
* Pokud jste se už v minulém pololetí nebo roce přihlašovali, není třeba přihlašovat se znova. Pokud by se změnily nějaké údaje, které jste v přihlášce vyplňovali, dejte nám prosím vědět přes [kontaktní formulář](#napiste-nam).

## Odhlášky

* Odhlásit se z oddílu, případně zrušit členství můžete pomocí formuláře na adrese <https://airtable.com/shr1DArZuWaoQ0pZQ>.

* Odhláška není právně závazná, slouží pouze pro účely vnitřní evidence členů. Pro zrušení členství je třeba podat písemnou žádost o ukončení členství v T.J. Sokol Šestajovice na adresu sídla jednoty, kterou naleznete na stránce [kontaktů]({{relative}}/kontakt/).

## Příspěvky

* [Aktuální informace o příspěvcích]({{relative}}/2019/09/01/platby.html)

* Příspěvek člena České obce sokolské (**členský příspěvek**) se hradí na kalendářní rok. Částka je vždy stejná, ať se platí kdykoli v průběhu roku. Většinou také chcete cvičit a aktivně navštěvovat nějaký oddíl; pak je třeba uhradit ještě **oddílový příspěvek**. Oddílový příspěvek se platí za pololetí, tedy od září do ledna a od února do června.

* Platby v hotovosti přijímáme ve výjimečných případech. Důvodem je přehlednost plateb a nezdržování samotného cvičení administrativními úkony.

* Pokud se chcete stát členy Sokola, ale nebudete navštěvovat žádný oddíl, oddílový příspěvek neplatíte. Stane se z vás takzvaný „přispívající člen“ a podpoříte tak činnost sokolského hnutí po celé republice.

* Stávající členové hradí členský příspěvek v lednu.

* Členové obdrží na základě zaplacení členského příspěvku na daný rok známku, kterou nalepí na členský průkaz, jímž se na akcích prokážou jako aktivní členové České obce sokolské.

## Práva a povinnosti člena

* Práva a povinnosti členů jsou vymezeny [Stanovami České obce sokolské]({{relative}}/files/stanovy-verze-0_1.pdf).

* Další pravidla specifická pro T.J. Sokol Šestajovice jsou uvedena v [provozním řádu jednoty]({{relative}}/rad/).

## Líbí se Vám sokolská myšlenka a filosofie?

Přečtěte si o Sokole na stránkách [České obce sokolské](http://www.sokol.eu/menu/18), na stránkách [župy Barákovy](http://www.zbarakova.cz/) nebo na informačním serveru [Sokol.cz](http://www.sokol.cz/sokol).

**Hledáme cvičitele a dobrovolníky** ochotné pomoci s organizováním aktivit T.J. Sokol Šestajovice. Rodinní příslušníci cvičitelů a činovníků T.J. Sokol Šestajovice nehradí oddílový příspěvek. V případě zájmu nás prosím [kontaktujte prostřednictvím formuláře níže](#napiste-nam).

Také nás můžete podpořit [nakoupením v e-shopu prostřednictvím _givt_](https://givt.cz/RAOSset.php?organizationId=2903) – nezaplatíte nic navíc, přesto nám přispějete.
